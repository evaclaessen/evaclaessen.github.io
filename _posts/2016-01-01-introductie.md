---
layout: post
title:  "Introductie"
subtext: "De sleutel tot Rusland"
pinned: true
---

Tjutchev zei ooit dat Rusland met het verstand niet begrepen kon worden. Volgens hem was er maar één manier om dit mysterieus land te kunnen vatten, namelijk door er blindelings in te geloven.

In wezen had hij wel gelijk. Rusland heeft door haar uitgestrekt territorium en haar daaruit volgende multinationaal karakter een bijzondere vorm gekregen. Dit zowel op vlak van binnenlandse politiek als buitenlandse politiek. Maar of Rusland hierdoor ook ongrijpbaar is, valt te betwijfelen. Churchill stelde ooit dat er een sleutel is tot het interpreteren van Rusland op het wereldtoneel. Deze sleutel, zei hij, is het nationaal belang van Rusland.

Bij deze stelling komt natuurlijk ook een tweede moeilijkheid kijken: Wat is het nationaal belang van Rusland? En beter: hoe kan er een gezamenlijk nationaal belang zijn in een land dat zoveel verscheidene volkeren bevat? In deze blog probeer ik een antwoord te geven op deze vragen. Deze blog zal proberen om het enigma van Rusland een beetje begrijpbaarder te maken. Aan de hand van verscheidene gebeurtenissen in de internationale arena, waaronder Syrië en Oekraïne, analyseer ik zowel de officiële retoriek van het Kremlin alsook de percepties van de Russische pers. 

